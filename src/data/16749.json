{"id": 16749, "title": "Pandekager med k\u00f8dfyld", "instructions": "Pisk smeltet sm\u00f8r og de \u00f8vrige ingredienser sammen til en ikke for tyk, klumpfri pandekagedej. Lad dejen hvile mindst \u00bd time i k\u00f8leskabet. \n\r\nR\u00f8r dejen igennem og sp\u00e6d evt. med mere v\u00e6ske, hvis dejen virker meget tyk.\n\r\nSmelt fedtstoffet til bagningen. H\u00e6ld lidt af det smeltede fedtstof p\u00e5 en varm pande. H\u00e6ld lidt dej p\u00e5 ved pandeskaftet. Drej panden en omgang, s\u00e5 dejen fordeler sig over hele panden. Bag pandekagerne lysebrune p\u00e5 begge sider. Lad pandekagerne afk\u00f8le.\n\n\r\nSvits finthakket l\u00f8g i fedtstoffet, til l\u00f8gene er klare og let gyldne. Tils\u00e6t det hakkede k\u00f8d og r\u00f8r, til k\u00f8det har delt sig. Tils\u00e6t fintsnittet hvidk\u00e5l eller b\u00f8nnespire, rensede skivede champignon, paprika eller karry og soja. Lad det hele snurre lidt. Tils\u00e6t evt. lidt vand, hvis fyldet virker lidt t\u00f8rt. Smag til med salt.\n\r\nLad fyldet afk\u00f8le lidt. Fordel fyldet p\u00e5 pandekagerne. Fold siderne p\u00e5 pandekagerne lidt ind, og tril derefter pandekagerne sammen. L\u00e6g dem p\u00e5 sammenf\u00f8jningen i et smurt ildfast fad.\n\r\nDrys revet ost over og dryp med smeltet sm\u00f8r. S\u00e6t fadet p\u00e5 ovnristen p\u00e5 \u00f8verste rille i ovnen ved 225 grader C. alm. ovn i 10-15 min.\n\r\nServer pandekagerne i fadet evt. med tomatsalat til.\r\n", "ingredient": [{"amount": "300", "unit": "gram", "name": "Hvedemel"}, {"amount": "4.5", "unit": "dl.", "name": "S\u00f8dm\u00e6lk"}, {"amount": "1.5", "unit": "dl.", "name": "Vand"}, {"amount": "6", "unit": "", "name": "\u00c6g"}, {"amount": "0.75", "unit": "tsk.", "name": "Salt"}, {"amount": "40", "unit": "gram", "name": "Sm\u00f8r"}, {"amount": "1", "unit": "", "name": "L\u00f8g"}, {"amount": "50", "unit": "gram", "name": "Margarine"}, {"amount": "600", "unit": "gram", "name": "Oksek\u00f8d, hakket ca. 16% fedt"}, {"amount": "300", "unit": "gram", "name": "Hvidk\u00e5l"}, {"amount": "375", "unit": "gram", "name": "Champignoner"}, {"amount": "0.75", "unit": "tsk.", "name": "Paprika"}, {"amount": "4", "unit": "spsk.", "name": "Soja sauce"}, {"amount": "6", "unit": "spsk.", "name": "Parmesanost. revet"}, {"amount": "50", "unit": "gram", "name": "Sm\u00f8r"}], "nutrients": {"Totalkcal": "4782", "kcal": "158", "protein": "8.5", "fat": "9.7", "carbohydrates": "10.2"}}