{"id": 23429, "title": "Langtidsstegt Andesteg", "instructions": "Anden p\u00e5 mindst tre kilo skal t\u00f8 langsomt op i k\u00f8leskabet \u2013 to dage - i en sk\u00e5l, s\u00e5 der ikke drypper saft ned i k\u00f8leskabet. \n\r\nFjern over- og indtr\u00e6k (indpakningen), og lad den st\u00e5 et par timer i k\u00f8kkenet, f\u00f8r du putter kr\u00e6et i ovnen. \n\r\nFond: \r\nI mellemtiden har du stegt hals, vinger, hjerte, kr\u00e5se osv. I en kasserolle med lidt snittet porre, timian og persillekvist. G\u00f8r det i andens l\u00f8stsiddende gumpefedt. H\u00e6ld vand/r\u00f8dvin ved og lad det snurre sammen med et halvt laurb\u00e6rblad. \n\r\nRist leveren med lidt timian eller rosmarin, salt og peber. Spis den p\u00e5 et stykke br\u00f8d og nyd en k\u00f8kkenbajer til. Du har fortjent den. \n\n\r\nStop anden med \u00e6bler og svesker, salt og peber og lidt timian. L\u00e6g anden med ryggen opad p\u00e5 risten over bradepanden, hvori du har sl\u00e6ngt fonden fra kasserollen. Ovnen st\u00e5r hele tiden p\u00e5 130 grader C. alm. ovn. \n\r\nAnden p\u00e5 risten st\u00e5r s\u00e5dan i fire timer. S\u00e5 vender du ham og giver ham yderligere sm\u00e5 2 timer. \n\r\nFordelen ved denne metode er, at k\u00f8det ikke svinder s\u00e5 meget. Skindet bliver spr\u00f8dt og k\u00f8det m\u00f8rt. \n\r\nLav sovs af den opsamlede fond S\u00c5DAN: \r\nSigt \u201dsaften\u201d og skum noget af fedtet af. Med let h\u00e5nd drysser du mel over det resterende fedt. N\u00e5r det er opsuget, pisker du l\u00f8s og tils\u00e6tter m\u00e5ske lidt gele`. \n\r\nVELBEKOMME\r\n", "ingredient": [{"amount": "3000", "unit": "gram", "name": "And, hel"}, {"amount": "0.5", "unit": "", "name": "laurb\u00e6rblade"}], "nutrients": {"Totalkcal": "3928", "kcal": "130", "protein": "3.8", "fat": "13.1", "carbohydrates": "0.0"}}