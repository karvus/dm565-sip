{"id": 2391, "title": "Kartoffelbagt torsk med krydderurter p\u00e5 bund af l\u00f8g og porre serveret med kaperssauce", "instructions": "Bund af l\u00f8g og porre: \r\nSnit l\u00f8g og porre, og svits gr\u00f8nsagerne i olie et par minutter. Krydr med salt og peber. L\u00e6gges i bunden af et ildfast fad. \n\r\nTorskefileter: \r\nTorskefileterne foldes, s\u00e5 de er ensartede i tykkelse. Plac\u00e9r dem p\u00e5 gr\u00f8nsagerne, og krydr med salt og peber. \n\r\nKartoffelmos: \r\nStart med at koge 400 g kartofler i usaltet vand (s\u00e5 er de lettere at mose). Mos kartoflerne med \u00e6g, friske, hakkede krydderurter, salt og peber samt lidt af kogevandet fra kartoflerne. Mosen m\u00e5 ikke blive for tynd.\n \r\nKartoffelmosen fordeles over fileterne, og retten bages i ovnen ved 200 grader C. alm. ovn i ca. 20 minutter. \r\nSkru helt op for varmen ca 250 grader C. alm. ovn og flyt evt. fadet op p\u00e5 \u00f8verste ovnrille og giv retten ca. 5 minutter til kartoffelmosen er gylden. \n \r\nKaperssauce: \r\nFiskefond og fl\u00f8de koges ind, til saucen f\u00e5r en passende konsistens. Den smages til med sennep og hele kapers.\n \r\nRetten serveres med br\u00f8d og en gr\u00f8n salat. \r\n", "ingredient": [{"amount": "100", "unit": "gram", "name": "R\u00f8dl\u00f8g"}, {"amount": "150", "unit": "gram", "name": "Porre"}, {"amount": "600", "unit": "gram", "name": "Torskefilet uden skind"}, {"amount": "400", "unit": "gram", "name": "Kartofler"}, {"amount": "1", "unit": "", "name": "\u00c6g"}, {"amount": "3", "unit": "dl.", "name": "Fiskebouillon"}, {"amount": "1", "unit": "dl.", "name": "Piskefl\u00f8de"}, {"amount": "1", "unit": "spsk.", "name": "Sennep"}, {"amount": "1", "unit": "spsk.", "name": "Kapers"}], "nutrients": {"Totalkcal": "1409", "kcal": "81", "protein": "7.9", "fat": "3.0", "carbohydrates": "6.1"}}