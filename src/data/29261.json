{"id": 29261, "title": "Luksus Hjemmelavet Pizza (Koldh\u00e6vet dej)", "instructions": "Koldh\u00e6vet dej: \r\nUdbl\u00f8d g\u00e6ren i det kolde vand, og \u00e6lt det sammen med resten af ingredienserne i minimum 5 min. Stil i k\u00f8leskab og lad gerne st\u00e5 i minimum 3 timer, men allerhelst natten over. Skal st\u00e5 filmoverd\u00e6kket, s\u00e5 t\u00e6t som muligt.\n\r\nTag dejen ud ca.2 timer f\u00f8r pizzaen skal v\u00e6re f\u00e6rdig. Sl\u00e5 dejen ned - men \u00e6lt den ikke. Lad den st\u00e5 lunt sted overd\u00e6kket i ca. 1 time. Fordel dejen p\u00e5 bradepande og lad den efterh\u00e6ve ca.\u00bd time med tomatsaucen fordelt p\u00e5 dejen. Gerne oven p\u00e5 komfuret mens ovnen varmer.\n\r\nTomatsauce: \r\nSk\u00e6r tomater i 1/8 stykker og fjern det stykke hvor stilken har v\u00e6ret. Finthak l\u00f8g og hvidl\u00f8g. Varm en god olivenolie op i en mellemst\u00f8rrelse gryde. Olien skal d\u00e6kke bunden af gryden. H\u00e6ld tomater, l\u00f8g og hvidl\u00f8g i og lad det simre under s\u00e5 lav varme at det lige koger, n\u00e5r tomaterne er blevet bl\u00f8de. Kom friskkv\u00e6rnet peber, paprika og sukker i. Der m\u00e5 godt komme rigelig med friskkv\u00e6rnet peber i (jeg plejer at dreje 40-50gange p\u00e5 min peberkv\u00e6rn). Man kan evt. finthakke en halv r\u00f8d chili, hvis man kan lide sin sauce st\u00e6rk. Saucen skal nu simre uden l\u00e5g i ca. 1 time til saucen er kogt ind og blevet godt koncentreret. R\u00f8r i den j\u00e6vnligt.\n\r\nMarineret peberfrugter: \r\nSk\u00e6r den r\u00f8de og gule peberfrugt ud i strimler p\u00e5 ca. 1 cm tykkelse. H\u00e6ld rigelig med olivenolie p\u00e5 en pande og steg peberfrugterne m\u00f8re ved middel til lav varme (ca.15min). Tils\u00e6t hakket hvidl\u00f8g og lad det stege 1-2minutter. Kom balsamicoen i og r\u00f8r rundt og tils\u00e6t sukker, og r\u00f8r igen. Tag dem af panden.\n\r\nKom nu hakken frisk basilikum oven p\u00e5 tomatsaucen og de marinerede peberfrugter, og derefter oksek\u00f8det, som sm\u00e5 fladmaste k\u00f8dstykker p\u00e5 4-5cm i diameter. Kom salt p\u00e5 k\u00f8dstykkerne, og kom herefter finthakket mozarella ud over pizzaen. \n\r\nI ovnen med den p\u00e5 225-250grader i ca. 20min til osten er gyldenbrun. Tag ud og lad den hvile 5minutter inden du sk\u00e6rer den ud. Enjoy. Tips:Man fint skifte det hakkede oksek\u00f8d ud med k\u00f8dstrimler af fin kvalitet, eller m\u00e5ske noget kvalitets parmaskinke. Tomatsaucen kan ogs\u00e5 fint laves om formiddagen eller aftenen f\u00f8r, blot den gemmes i k\u00f8leskab. Ved at koldh\u00e6ve dejen f\u00e5r du p\u00e5 en gang en spr\u00f8d og luftig velsmagende bund, som er langt mere interessant at spise.", "ingredient": [{"amount": "500", "unit": "gram", "name": "Pizzamel AMO"}, {"amount": "2", "unit": "spsk.", "name": "Olivenolie"}, {"amount": "1", "unit": "tsk.", "name": "Salt"}, {"amount": "3", "unit": "dl.", "name": "Vand"}, {"amount": "10", "unit": "gram", "name": "G\u00e6r"}, {"amount": "10", "unit": "", "name": "Tomater"}, {"amount": "1", "unit": "", "name": "L\u00f8g"}, {"amount": "1", "unit": "fed", "name": "Hvidl\u00f8g"}, {"amount": "1", "unit": "tsk.", "name": "Paprika"}, {"amount": "1", "unit": "tsk.", "name": "Sukker"}, {"amount": "0.5", "unit": "dl.", "name": "Olivenolie"}, {"amount": "1", "unit": "", "name": "Gul peberfrugt"}, {"amount": "1", "unit": "", "name": "R\u00f8d peberfrugt"}, {"amount": "1", "unit": "fed", "name": "Hvidl\u00f8g"}, {"amount": "1", "unit": "spsk.", "name": "Balsamico, lys"}, {"amount": "1", "unit": "tsk.", "name": "Sukker"}, {"amount": "400", "unit": "gram", "name": "Oksek\u00f8d, hakket ca. 10% fedt"}, {"amount": "1", "unit": "kugle", "name": "Mozzarella 45+ kugle (den friske)"}], "nutrients": {"Totalkcal": "3447", "kcal": "126", "protein": "5.7", "fat": "4.4", "carbohydrates": "16.3"}}