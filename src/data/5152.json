{"id": 5152, "title": "Stegt fl\u00e6sk med persillesovs", "instructions": "Sk\u00e6r svinebrystet i \u00bd cm tykke skiver, hvis De \u00f8nsker spr\u00f8dt fl\u00e6sk. Tykke skiver giver ofte fl\u00e6sk, som er bl\u00f8dt indeni.\r\nDup skiverne t\u00f8rre med k\u00f8kkenrulle.\n\r\nP\u00e5 pande:\r\nVarm panden godt op. L\u00e6g skiverne p\u00e5 panden, og brun dem \u00bd-1 min. p\u00e5 hver side. Skru ned til middel varme, og steg dem gyldne og spr\u00f8de. Vend skiverne ofte. L\u00e6g skiverne p\u00e5 fedtsugende papir. Drys med salt. Hvis k\u00f8det er meget magert, kan det v\u00e6re n\u00f8dvendigt med lidt olie p\u00e5 panden fra starten.\n\r\nI ovn:\r\nL\u00e6g skiverne p\u00e5 en rist over en bradepande med alufolie i bunden. Det letter reng\u00f8ringen. \r\nStil den i den \u00f8verste halvdel af en kold ovn, og t\u00e6nd p\u00e5 200 grader C. alm. ovn. Lad skiverne blive gyldne p\u00e5 den ene side, f\u00f8r de vendes og steges f\u00e6rdige p\u00e5 den anden side. Stegetiden er noget l\u00e6ngere i ovn end p\u00e5 pande.\n\r\nSovs:\r\nPisk mel og 1 dl m\u00e6lk til j\u00e6vning i en tykbundet gryde. Pisk resten af m\u00e6lken i. Bring sovsen i kog under piskning, og lad den sm\u00e5koge ca. 5 min. Tils\u00e6t fedtstoffet, og smag til med salt og peber. Tils\u00e6t skyllet, hakket persille. Sovsen kan ogs\u00e5 laves ved opbagning.\r\n", "ingredient": [{"amount": "600", "unit": "gram", "name": "Svinebryst. stegestykke med sv\u00e6r. r\u00e5"}, {"amount": "2", "unit": "spsk.", "name": "Hvedemel"}, {"amount": "3.5", "unit": "dl.", "name": "S\u00f8dm\u00e6lk"}, {"amount": "10", "unit": "gram", "name": "Sm\u00f8r"}, {"amount": "1", "unit": "bdt.", "name": "Persille, frisk"}, {"amount": "1000", "unit": "gram", "name": "Kartofler"}], "nutrients": {"Totalkcal": "3190", "kcal": "153", "protein": "6.4", "fat": "9.8", "carbohydrates": "10.6"}}