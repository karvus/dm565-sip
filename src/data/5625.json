{"id": 5625, "title": "Helstegt oksem\u00f8rbrad med citronbagte persiller\u00f8dder, olivenkartoffelmos, r\u00f8dl\u00f8gsrelish og persillepesto", "instructions": "Befri m\u00f8rbraden for sener. Brun den grundigt. Krydr med havsalt og peber. Steg den i ovnen ved 200 grader C. alm. ovn i 2 x 15 minutter med 15 minutters hviletid imellem og 15 minutters hviletid efter sidste tur i ovnen. Sk\u00e6r m\u00f8rbraden i skiver og server med:\n\r\nOlivenkartoffelmos:\r\nBlend de sorte oliven til en grov kompot med 1 dl olivenolie. Bag kartoflerne m\u00f8re i ovnen og skrab indmaden ud i en gryde (eller skr\u00e6l dem og kog dem m\u00f8re). Varm m\u00e6lken op. Mos kartoflerne. Pisk olivenolien og den varme m\u00e6lk i kartoflerne. R\u00f8r olivenmassen i. Smag til med revet muskatn\u00f8d, havsalt og peber.\n\r\nCitronbagte persiller\u00f8dder:\r\nSkr\u00e6l persiller\u00f8dderne. Sk\u00e6r dem p\u00e5 langs i stave p\u00e5 ca. 1 x 1 x 5 cm. Vend med citronsaft, revet citronskal, olivenolie, hakket hvidl\u00f8g og timian. Smag til med sukker, salt og peber. Kom persiller\u00f8dderne i ovnen ved 200 grader C. alm. ovn og bag dem spr\u00f8d-m\u00f8re (35-40 min.). Lad dem gerne f\u00e5 lidt farve. Vend dem rundt et par gange under bagningen. Lad r\u00f8dderne k\u00f8le af. \r\nHak tomater, kapers og persille groft og vend det i rucolaen. Tils\u00e6t de afk\u00f8lede persiller\u00f8dder. Smag til med citronsaft.\n\r\nPersiller\u00f8dderne kan med fordel bages inden m\u00f8rbrad og r\u00f8dl\u00f8g s\u00e6ttes i ovnen, s\u00e5 er de afk\u00f8lede, n\u00e5r de skal vendes med de \u00f8vrige ingredienser.\n\r\nR\u00f8dl\u00f8gsrelish med stjerneanis og Balsamico:\r\nIndstil ovnen p\u00e5 200 grader C. alm. ovn. Pil l\u00f8g og hvidl\u00f8g. Sk\u00e6r r\u00f8dl\u00f8gene i skiver, s\u00e5 de h\u00e6nger sammen i rodenden (som n\u00e5r man sk\u00e6rer kartofler til hasselback-kartofler). Sk\u00e6r hvidl\u00f8gsfedene i skiver. Rist fennikel hurtigt p\u00e5 en t\u00f8r pande. Bland hvidl\u00f8g, stjerneanis, fennikel, 3 spsk Balsamico og olivenolie og smag til med salt, peber og lidt sukker. Kom l\u00f8gene i et ovnfast fad og h\u00e6ld blandingen over, d\u00e6k til og bag l\u00f8gene i ovnen ca. 40 minutter, vend rundt halvvejs i bagningen. Kom relishen i en sk\u00e5l og smag til, medens den endnu er varm, med salt, peber, resten af Balsamicoen og sukker.\n\r\nPersillepesto:\r\nRiv osten. Kom persille, hvidl\u00f8g, pinjekerner og lidt af olien i foodprocessoren. Tils\u00e6t resten af olien lidt efter lidt. Tils\u00e6t til sidst osten. Smag til med salt og peber.\r\n", "ingredient": [{"amount": "1600", "unit": "gram", "name": "Oksem\u00f8rbrad, afpudset"}, {"amount": "1500", "unit": "gram", "name": "Bagekartofler"}, {"amount": "3", "unit": "dl.", "name": "S\u00f8dm\u00e6lk"}, {"amount": "2", "unit": "dl.", "name": "Olivenolie"}, {"amount": "250", "unit": "gram", "name": "Oliven. sorte. uden sten. i saltlage"}, {"amount": "6", "unit": "", "name": "Persillerod"}, {"amount": "0.5", "unit": "", "name": "Citron, skal og saft heraf"}, {"amount": "1", "unit": "spsk.", "name": "Sukker"}, {"amount": "0.5", "unit": "dl.", "name": "Olivenolie"}, {"amount": "1", "unit": "fed", "name": "Hvidl\u00f8g"}, {"amount": "5", "unit": "kviste", "name": "Timian, frisk"}, {"amount": "150", "unit": "gram", "name": "Solt\u00f8rrede tomater i olie"}, {"amount": "1", "unit": "spsk.", "name": "Kapers"}, {"amount": "100", "unit": "gram", "name": "Rucola, salat"}, {"amount": "1", "unit": "bdt.", "name": "Bredbladet persille"}, {"amount": "4", "unit": "", "name": "R\u00f8dl\u00f8g"}, {"amount": "6", "unit": "fed", "name": "Hvidl\u00f8g"}, {"amount": "6", "unit": "spsk.", "name": "Balsamico, m\u00f8rk"}, {"amount": "2", "unit": "spsk.", "name": "Olivenolie"}, {"amount": "2", "unit": "", "name": "Stjerneanis, hele"}, {"amount": "1.5", "unit": "tsk.", "name": "Fennikel, st\u00f8dt"}, {"amount": "50", "unit": "gram", "name": "Bredbladet persille"}, {"amount": "6", "unit": "fed", "name": "Hvidl\u00f8g"}, {"amount": "40", "unit": "gram", "name": "Pinjekerner"}, {"amount": "125", "unit": "gram", "name": "Parmesanost"}, {"amount": "1.75", "unit": "dl.", "name": "Olivenolie"}], "nutrients": {"Totalkcal": "9775", "kcal": "161", "protein": "7.5", "fat": "11.2", "carbohydrates": "8.8"}}