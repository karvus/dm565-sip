{"id": 6942, "title": "K\u00f8dboller i selleri", "instructions": "Skr\u00e6l sellerien og sk\u00e6r  den i ca. 1 cm. store tern og kog dem i letsaltet vand i ca. 10 minutter. Vandet m\u00e5 kun lige simre - ikke bulderkoge. Tage de kogte selleriterninger op med en hulske.\n\r\nFars: \r\nR\u00f8r det hakkede svine- og kalvek\u00f8d sejt med salt og peber, herefter r\u00f8res melet i og \u00e6ggene tils\u00e6ttes et ad gangen, m\u00e6lken r\u00f8res i farsen lidt ad gangen til en tilpas konsistens. Tils\u00e6t eventuelt finthakket l\u00f8g. \n\r\nForm k\u00f8dboller med en spiseske og l\u00e6g dem forsigtigt i vandet, som kun m\u00e5 sm\u00e5koge. Lad k\u00f8dbollerne simre i ca. 10 minutter, til de er gennemkogte. (N\u00e5r de er klar sv\u00f8mmer de ovenp\u00e5).\n\n\r\nSovs: \r\nKog suppen op igen og tils\u00e6t sm\u00f8r, der er r\u00f8rt sammen med hvedemel. Lad sovsen koge ved lavt blus i nogle minutter.\n\r\nSmag sovsen til med hvid peber og salt. Tils\u00e6t derefter selleriterningerne. Varm sovsen forsigtigt igennem. Tag den af blusset og tils\u00e6t evt. de \u00e6ggeblommer herefter m\u00e5 saucen ikke koge. \n\r\nTil slut vendes k\u00f8dbollerne forsigtigt i sovsen, og retten serveres i et varmt fad. Man kan ogs\u00e5 servere boller og sellerisovs hver for sig.\n\r\nSpis enten groft hvedebr\u00f8d eller hvide kartofler til.\r\n\r\n Tips:Nogle mener, at selleri er mest velegnet til denne ret sidste p\u00e5 sommeren og f\u00f8rst p\u00e5 efter\u00e5ret. Senere skulle selleri tit f\u00e5 en mere skarp smag. (Jeg har lavet retten i januar, og den smagte herligt! Man laver jo ikke boller i selleri, hvis man ikke bryder sig om selleri!)\n\r\nHalvdelen af sellerien kan erstattes med persillerod, pastinak eller majroe, som sk\u00e6res i sm\u00e5 firkanter og koges sammen med sellerien.\r\n\r\n", "ingredient": [{"amount": "500", "unit": "gram", "name": "Knoldselleri"}, {"amount": "500", "unit": "gram", "name": "Kalv og fl\u00e6sk. hakket 11%"}, {"amount": "60", "unit": "gram", "name": "Hvedemel"}, {"amount": "2", "unit": "", "name": "\u00c6g"}, {"amount": "2.5", "unit": "dl.", "name": "S\u00f8dm\u00e6lk"}, {"amount": "1", "unit": "tsk.", "name": "Salt"}, {"amount": "0.5", "unit": "tsk.", "name": "Peber"}, {"amount": "50", "unit": "gram", "name": "Sm\u00f8r"}, {"amount": "3", "unit": "spsk.", "name": "Hvedemel"}, {"amount": "10", "unit": "dl.", "name": "Kogevand"}, {"amount": "1", "unit": "tsk.", "name": "Salt"}, {"amount": "0.5", "unit": "tsk.", "name": "Peber. hvid"}, {"amount": "1000", "unit": "gram", "name": "Kartofler"}], "nutrients": {"Totalkcal": "2895", "kcal": "114", "protein": "6.4", "fat": "4.9", "carbohydrates": "12.0"}}