{"id": 7233, "title": "And langtidsstegning", "instructions": "T\u00e6nd for ovnen og indstil temperaturen p\u00e5 130 grader C. alm. ovn. \n\r\nKlarg\u00f8r anden: \r\nSk\u00e6r de yderste vingespidser og halsen af anden. G\u00e5 anden efter udvendigt for fjerrester og indvendig for indmadsrester. Fjern l\u00f8st fedt og t\u00f8r den godt med k\u00f8kkenrulle. \n\r\nFyld til anden: \r\nF\u00f8r fyldningen gnides anden indvendigt med salt og peber.\r\nFyld anden med \u00e6bler og svesker. \r\nDe bedste \u00e6bler er Belle de Boskop eller Cox Orange. \r\nDe skr\u00e6lles, befris for kernehus og sk\u00e6res i mindre b\u00e5de.\r\nSveskerne skal helst v\u00e6re uden sten.\r\nLuk hullet ved fyldningen med en k\u00f8dn\u00e5l. \n\r\nL\u00e6g en rist over bradepanden.\r\nL\u00e6g den klargjorte and med brystsiden nedad p\u00e5 risten i bradepanden.\r\nH\u00e6ld ca. en liter vand i bradepanden.\r\nS\u00e6t den i ovnen ved 130 grader C. alm. ovn. \n\r\nLad den stege s\u00e5dan i ca. 4 timer.\r\nVend anden og lad den stege videre med brystsiden opad i 1 3/4 til 2 timer mere. \r\nI alt ca. 6 timer. \n\r\nHvis ovnen er normal er skindet spr\u00f8dt og l\u00e6kkert, desuden er anden m\u00f8r, saftig og meget velsmagende og gennemstegt!  Dertil kommer at stegesvindet er meget lavt! \n\r\nHvis ovnen ikke er i orden kan man give lidt h\u00e5rd varme, evt. grill til sidst for at f\u00e5 skindet spr\u00f8dt. (Ovne er v\u00e6rre end man umiddelbart tror). \n\r\nLav sovs af skyen fra bradepanden. \r\nHusk r\u00f8dk\u00e5len og andet tilbeh\u00f8r.\r\n", "ingredient": [{"amount": "3000", "unit": "gram", "name": "And, hel"}, {"amount": "5", "unit": "", "name": "\u00c6bler, Mad\u00e6bler"}, {"amount": "10", "unit": "", "name": "Svesker, uden sten"}], "nutrients": {"Totalkcal": "4442", "kcal": "123", "protein": "3.3", "fat": "11.0", "carbohydrates": "3.6"}}