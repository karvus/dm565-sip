{"id": 7583, "title": "Bedste opskrift  p\u00e5 fl\u00e6skesteg med spr\u00f8d sv\u00e6r", "instructions": "Rids sv\u00e6ren helt ned til k\u00f8det med \u00bd cm. mellemrum - men undg\u00e5 at ridse i selve k\u00f8det. Har slagteren ridset k\u00f8det, skal det g\u00e5s efter. Nogle gange er ridsningen ikke dyb nok - is\u00e6r ikke i siderne. V\u00e6r omhyggelig med at f\u00e5 salt ned mellem alle sv\u00e6rene. Stik et par laurb\u00e6rblade ned mellem sv\u00e6rene eller l\u00e6g dem under k\u00f8det. \n\r\nL\u00e6g stegen p\u00e5 en rist i bradepanden, s\u00e5 sv\u00e6ren ligger s\u00e5 lige som muligt. L\u00e6g sammenkr\u00f8llet stanniol eller et stykke skr\u00e6llet kartoffel under stegen for at f\u00e5 sv\u00e6ren til at ligge helt vandret. \n\r\nH\u00e6ld \u00bd l vand i bradepanden og s\u00e6t stegen midt i en kold ovn. T\u00e6nd ovnen p\u00e5 200 grader C. alm. ovn og lad stegen st\u00e5 i ca. 1\u00bd time. \n\r\nVil man v\u00e6res sikker p\u00e5 at f\u00e5 saftigt k\u00f8d b\u00f8r man bruge et stegetermometer og f\u00f8lge anvisningen:\r\nN\u00e5r centrumtemperaturen er 55 grader, skal man m\u00e6rke, om sv\u00e6ren er spr\u00f8d. Hvis den ikke er spr\u00f8d, kan man skrue ovnen op p\u00e5 250 grader C. alm. ovn, indtil centrumtemperaturen er 65 grader. Hold \u00f8je med at sv\u00e6ren ikke bliver for m\u00f8rk. Hvis sv\u00e6ren er spr\u00f8d, fors\u00e6ttes stegningen ved 200 grader C. alm. ovn, indtil centrumtemperaturen er 65 grader. Tag stegen ud af ovnen. Skyen bruges til saucen. \n\r\nLad stegen hvile utild\u00e6kket i ca. 20 minutter. Under hviletiden stiger stegens centrumtemperatur til ca. 70 grader.\r\n Tips:Beregn 200 gram fl\u00e6skesteg pr. person, hvis der ikke serveres andet k\u00f8d.", "ingredient": [{"amount": "1500", "unit": "gram", "name": "Svinekam med sv\u00e6r"}, {"amount": "1.5", "unit": "spsk.", "name": "Groft salt"}], "nutrients": {"Totalkcal": "3589", "kcal": "239", "protein": "19.3", "fat": "18.3", "carbohydrates": "0.0"}}