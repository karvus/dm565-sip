{"id": 7710, "title": "Helstegt marineret oksefilet p\u00e5 grill", "instructions": "Marin\u00e9r oksefileten i r\u00f8dvin, timianblade, groft knust laurb\u00e6rblad, citronskal, hele peberkorn, kanel, olivenolie og fl\u00e6kket hvidl\u00f8g. Kom marinaden og k\u00f8det i en plasticpose (s\u00e5 beh\u00f8ver man ikke s\u00e5 meget marinade) og luk posen t\u00e6t. L\u00e6g posen i k\u00f8leskabet i 6 til 24 timer og vend den af og til. Jo l\u00e6ngere tid k\u00f8det marinerer, jo mere smag tager k\u00f8det af marinaden. \n\r\nTryk oksefileten t\u00f8r med k\u00f8kkenrulle og krydr den med salt og peber.\r\nBrun k\u00f8det godt p\u00e5 alle sider. Flyt den herefter v\u00e6k fra den st\u00e6rke direkte varme til et sted med mere indirekte og svagere varme (dette kr\u00e6ver, at du bruger en kuglegrill). \n\r\nLad den grille i ca. 30 \u2013 40 min. N\u00e5r k\u00f8det er mediumstegt, f\u00f8les det fjedrende ved et let tommelfingertryk. Stegetiden afh\u00e6nger mere af filetens tykkelse eller h\u00f8jde end af v\u00e6gten.\r\nLad k\u00f8det hvile i et kvarter, inden det sk\u00e6res i skiver.\r\n\r\n Tips:Ved brug af stegetermometer:\r\n\u2022 Mediumstegt: Kernetemperatur ca. 60\u00b0\r\n\u2022 Rosastegt: Kernetemperatur ca. 62\u00b0\r\n\u2022 Gennemstegt: Kernetemperatur ca. 68\u00b0\n\r\nStegetermometrets spyd stikkes ind i den tykkeste \r\ndel af stegen, og temperaturen afl\u00e6ses efter 1 min.", "ingredient": [{"amount": "800", "unit": "gram", "name": "Oksefilet, afpudset"}, {"amount": "2", "unit": "dl.", "name": "R\u00f8dvin. uspec."}, {"amount": "1", "unit": "", "name": "laurb\u00e6rblade"}, {"amount": "0.5", "unit": "", "name": "Citron, skal heraf"}, {"amount": "6", "unit": "", "name": "Peberkorn, sorte"}, {"amount": "1", "unit": "", "name": "Kanel. stang"}, {"amount": "1", "unit": "spsk.", "name": "Olivenolie"}, {"amount": "2", "unit": "fed", "name": "Hvidl\u00f8g"}], "nutrients": {"Totalkcal": "1361", "kcal": "132", "protein": "17.5", "fat": "5.3", "carbohydrates": "0.6"}}